---
layout: cnpost
title:  "那些洒下热泪的（一） | 出师表 "
date:   2021-06-01 15:00:00
categories: cn
tags: 观止 文鉴
---

<div class="heti heti--ancient">
  <h1>出师表<span class="heti-meta heti-small">[两汉]<abbr title="字孔明,（181年～234年10月8日）">諸葛亮</abbr></span></h1>
</div>
<div class="heti heti--columns-2">
  <p>臣亮言：</p>
  <p>先帝创业未半而中道崩殂，今天下三分，益州疲弊，此诚危急存亡之秋也。然侍卫之臣不懈于内，忠志之士忘身于外者，盖追先帝之殊遇，欲报之于陛下也。诚宜开张圣听，以光先帝遗德，恢宏志士之气，不宜妄自菲薄，引喻失义，以塞忠谏之路也。</p>
  <p>宫中府中俱为一体，陟罚臧否，不宜异同。若有作奸犯科及为忠善者，宜付有司论其刑赏，以昭陛下平明之治，不宜偏私，使内外异法也。</p>
  <p>侍中、侍郎郭攸之、费祎、董允等，此皆良实，志虑忠纯，是以先帝简拔以遗陛下。愚以为宫中之事，事无大小，悉以咨之，然后施行，必能裨补阙漏，有所广益。将军向宠，性行淑均，晓畅军事，试用于昔日，先帝称之曰能，是以众议举宠以为督。愚以为营中之事，事无大小，悉以咨之，必能使行阵和穆，优劣得所也。</p>
  <p>亲贤臣，远小人，此先汉所以兴隆也；亲小人，远贤臣，此后汉所以倾颓也。先帝在时，每与臣论此事，未尝不叹息痛恨于桓、灵也。侍中、尚书、长史、参军，此悉贞亮死节之臣也，愿陛下亲之信之，则汉室之隆，可计日而待也。</p>
  <p>臣本布衣，躬耕于南阳，苟全性命于乱世，不求闻达于诸侯。先帝不以臣卑鄙，猥自枉屈，三顾臣于草庐之中，谘臣以当世之事，由是感激，遂许先帝以驱驰。后值倾覆，受任于败军之际，奉命于危难之间，尔来二十有一年矣。</p>
  <p>先帝知臣谨慎，故临崩寄臣以大事也。受命以来，夙夜忧叹，恐托付不效，以伤先帝之明。故五月渡泸，深入不毛。今南方已定，兵甲已足，当奖帅三军，北定中原，庶竭驽钝，攘除奸凶，兴复汉室，还于旧都。此臣所以报先帝而忠陛下之职分也。至于斟酌损益，进尽忠言，则攸之、祎、允之任也。</p>
  <p>愿陛下托臣以讨贼兴复之效；不效，则治臣之罪，以告先帝之灵。若无兴德之言，则责攸之、祎、允之咎，以彰其慢。陛下亦宜自谋，以咨诹善道，察纳雅言，深追先帝遗诏，臣不胜受恩感激。今当远离，临表涕泣，不知所云。</p>
</div>

---

<div class="heti heti--columns-2">
    <p>先帝創業未半，而中道崩殂；今天下三分，益州疲弊，此誠危急存亡之秋也﹗然侍衞之臣，不懈於內；忠志之士，忘身於外者，蓋追先帝之殊遇，欲報之於陛下也。</p>
    <p>誠宜開張聖聽，以光先帝遺德，恢弘志士之氣﹔不宜妄自菲薄，引喻失義，以塞忠諫之路也。</p>
    <p>宮中、府中，俱為一體；陟罰臧否，不宜異同。若有作姦、犯科，及為忠善者，宜付有司，論其刑賞，以昭陛下平明之治；不宜偏私，使內外異法也。</p>
    <p>侍中、侍郎郭攸之、費禕、董允等，此皆良實，志慮忠純，是以先帝簡拔以遺陛下。愚以為宮中之事，事無大小，悉以咨之，然後施行，必能裨補闕漏，有所廣益。將軍向寵，性行淑均，曉暢軍事，試用於昔日，先帝稱之曰「能」，是以眾議舉寵為督。愚以為營中之事，悉以咨之，必能使行陣和睦，優劣得所。</p>
    <p>親賢臣，遠小人，此先漢所以興隆也﹔親小人，遠賢臣，此後漢所以傾頹也。先帝在時，每與臣論此事，未嘗不歎息痛恨於桓、靈也！侍中、尚書、長史、參軍，此悉貞良死節之臣，願陛下親之、信之，則漢室之隆，可計日而待也。</p>
    <p>臣本布衣，躬耕於南陽，苟全性命於亂世，不求聞達於諸侯。先帝不以臣卑鄙，猥自枉屈，三顧臣於草廬之中，諮臣以當世之事；由是感激，遂許先帝以驅馳。後值傾覆，受任於敗軍之際，奉命於危難之間，爾來二十有一年矣。先帝知臣謹慎，故臨崩寄臣以大事也。受命以來，夙夜憂歎，恐託付不效，以傷先帝之明。故五月渡瀘，深入不毛。今南方已定，兵甲已足，當獎率三軍，北定中原，庶竭駑鈍，攘除姦凶，興復漢室，還於舊都。此臣所以報先帝而忠陛下之職分也。至於斟酌損益，進盡忠言，則攸之、禕、允之任也。</p>
    <p>願陛下託臣以討賊興復之效；不效，則治臣之罪，以告先帝之靈。若無興德之言，則責攸之、禕、允等之慢，以彰其咎。陛下亦宜自謀，以諮諏善道，察納雅言，深追先帝遺詔。臣不勝受恩感激。今當遠離，臨表涕零，不知所言！</p>
</div>

---

<div class="heti heti--ancient heti--annotation">
    <h2>庖丁解牛<p class="heti-meta heti-small">[战国]<abbr title="庄子，（公元前369～公元前286年）">庄周</abbr></p></h2>
    <p>吾生也有涯，而知也无涯。以有涯随无涯，殆已！已而为知者，殆而已矣！为善无近名，为恶无近刑。缘督以为经，可以保身，可以全生，可以养亲，可以尽年。</p>
    <p><u title="名丁的厨工。先秦古书往往以职业放在人名前"><ruby><rb>庖</rb><rp>(</rp><rt lang="zh-Latn">páo</rt><rp>)</rp></ruby>丁</u>为文惠君解牛，手之所触，肩之所倚，足之所履，膝之所<u title="支撑，接触"><ruby><rb>踦</rb><rp>(</rp><rt lang="zh-Latn">yǐ</rt><rp>)</rp></ruby></u>，<u title="砉然：砉，又读xū，象声词。砉然，皮骨相离的声音"><ruby><rb>砉</rb><rp>(</rp><rt lang="zh-Latn">huā</rt><rp>)</rp></ruby>然</u><ruby><rb>向</rb><rp>(</rp><rt lang="zh-Latn">xiǎng</rt><rp>)</rp></ruby>然，奏刀<u title="騞然：象声词，形容比砉然更大的进刀解牛声"><ruby><rb>騞</rb><rp>(</rp><rt lang="zh-Latn">huō</rt><rp>)</rp></ruby>然</u>，莫不中音。合于《桑林》之舞，乃中《经首》之会。</p>
    <p>文惠君曰：「嘻，善哉！技<u title="通「盍」，何，怎样"><ruby><rb>盖</rb><rp>(</rp><rt lang="zh-Latn">hé</rt><rp>)</rp></ruby></u>至此乎？」</p>
    <p>庖丁释刀对曰：「臣之所好者，道也，进乎技矣。始臣之解牛之时，所见无非牛者。三年之后，未尝见全牛也。方今之时，臣以神遇而不以目视，官知止而<u title="指精神活动">神欲</u>行。依乎<u title="指牛的生理上的天然结构">天理</u>，<u title="击入大的缝隙">批大<ruby><rb>郤</rb><rp>(</rp><rt lang="zh-Latn">xì</rt><rp>)</rp></ruby></u>，<u title="顺着（骨节间的）空处进刀">导大<ruby><rb>窾</rb><rp>(</rp><rt lang="zh-Latn">kuǎn</rt><rp>)</rp></ruby></u>，<u title="依">因</u>其<u title="指牛体本来的结构">固然</u>，技经肯<ruby><rb>綮</rb><rp>(</rp><rt lang="zh-Latn">qìng</rt><rp>)</rp></ruby>之未尝，而况大<ruby><rb>軱</rb><rp>(</rp><rt lang="zh-Latn">gū</rt><rp>)</rp></ruby>乎！良庖岁更刀，割也；族庖月更刀，折也。今臣之刀十九年矣，所解数千牛矣，而刀刃若新发于<ruby><rb>硎</rb><rp>(</rp><rt lang="zh-Latn">xíng</rt><rp>)</rp></ruby>。彼节者有间，而刀刃者无厚；以无厚入有间，恢恢乎其于<span class="heti-em">游刃必有余地</span>矣，是以十九年而刀刃若新发于硎。虽然，每至于族，吾见其难为，<ruby><rb>怵</rb><rp>(</rp><rt lang="zh-Latn">chù</rt><rp>)</rp></ruby>然为戒，视为止，行为迟。动刀甚微，<ruby><rb>謋</rb><rp>(</rp><rt lang="zh-Latn">huò</rt><rp>)</rp></ruby>然已解，如土委地。提刀而立，为之四顾，为之<ruby><rb>踌</rb><rp>(</rp><rt lang="zh-Latn">chóu</rt><rp>)</rp><rb>躇</rb><rp>(</rp><rt lang="zh-Latn">chú</rt><rp>)</rp></ruby>满志，善刀而藏之。」</p>
    <p>文惠君曰：「善哉！吾闻庖丁之言，得养生焉。」</p>
</div>

---

<center>
<div class="heti heti--poetry">
  <h3>一剪梅·红藕香残玉簟秋<span class="heti-meta heti-small">[宋]<abbr title="号易安居士">李清照</abbr></span></h3>
    红藕香残玉簟秋。轻解罗裳，独上兰舟<span class="heti-hang">。</span><br>
    云中谁寄锦书来，雁字回时，月满西楼<span class="heti-hang">。</span><br>
    花自飘零水自流。一种相思，两处闲愁<span class="heti-hang">。</span><br>
    此情无计可消除，才下眉头，却上心头<span class="heti-hang">。</span>
</div>
</center>

---

<center>
<div class="heti heti--poetry">
  <h3>九月九日忆山东兄弟<span class="heti-meta heti-small">[唐]<abbr title="号摩诘居士">王维</abbr></span></h3>
    独在异乡为异客<span class="heti-hang">，</span><br>
    每逢佳节倍思亲<span class="heti-hang">。</span><br>
    遥知兄弟登高处<span class="heti-hang">，</span><br>
    遍插茱萸少一人<span class="heti-hang">。</span>
</div>
</center>